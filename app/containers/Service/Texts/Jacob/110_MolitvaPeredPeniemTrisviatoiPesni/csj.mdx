**П** Щедре и милостиве, долготерпеливе и многомилостиве и истинне Господи! Призри от Святаго жилища Твоего и услыши ны молящиеся Тебе, и избави ны от всякого искушения диавольского же и человеческого, и не остави от нас помощь Твою, ниже тягчайшеего силы нашея наказания не наведи на ны. Не до вольны бо есмы побеждати противныя, Ты же силен еси, Господи, во еже спасати нас от всех противлений. Спаси ны, Боже, от бедствий мира сего по благости Твоей, яко да вошедше в чистой совести ко святому Твоему жертвеннику, блаженную и трисвятую песнь с пренебесными силами неосужденно возслем Ти, и благоприятную и божественную совершив службу, сподобимся вечные жизни. 

Яко свят еси, Господи Боже наш, и во святых обитаеши и почиваеши, и Тебе славу и трисвятую песнь воссылаем, Отцу и Сыну и Святому Духу, ныне и присно и во веки веков. Аминь.
