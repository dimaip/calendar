**П** Оскверненна грехми многими, да не презриши мене Владыко Господи Боже наш. Се бо приступих к божественному сему пренебесному таинству, не яко един сый достоин, но взирая на твою благостыню, глас Ти пущаю: Боже, милостив буди мне грешному; согреших на небо и пред Тобою, и несмь достоин воззрети на святую Твою сию и духовную трапезу, на нейже Единородный Твой Сын и Господь наш Иисус Христос мною грешным и всякою скверною окалянным, тайно приносится в жертву. Сего ради Тебе моление и благодарение приношу, еже ниспослати ми Духа Твоего Утешителя, укрепляющего мя к службе сей, и от Тебя возвещенный ми глас неосужденно проповедати людем сподоби, во Иисусе Христе Господе нашем, с Ним же благословен еси со всесвятым, и благим, и животворящим Твоим Духом, ныне и присно и во веки веков
