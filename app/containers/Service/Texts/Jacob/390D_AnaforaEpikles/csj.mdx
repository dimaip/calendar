**П** Помилуй нас, Боже вседержителю, помилуй нас Боже, спасителю наш, помилуй нас Боже по великой милости Твоей и ниспосли на ны и на предлежащия Святыя Дары сия Духа Твоего всесвятаго, Господа Животворящего, сопрестольного Тебе, Богу и Отцу и единородному Твоему Сыну, соцарственного, единосущнаго же и совечнаго, глаголавшего законом и пророки и новым Твоим заветом, сошедшаго в виде голубине на Господа нашего Иисуса Христа во Иордане реце и пребывающаго на Нем, сошедшаго на святыя Твоя апостолы в виде огненных язык в горнице святаго и славнаго Сиона в день святыя Пятидесятницы, сего Духа Твоего Всесвятаго ниспосли, Владыко, на ны и на предлежащия Святыя Дары сия: да посетив святым и благим и славным Своим наитием, освятит и сотворит хлеб убо сей Тело святое Христово. 

**Д** Аминь. 

**П** И чашу сию Кровь Честную Христову. 

**Д** Аминь. 

**П** Да будет всем иже от них причащающимся во оставление грехов и жизнь вечную.

**Д** Аминь. 

**П** Во освящение душ и телес, аминь. Во плодоношение дел благих, аминь. Во утверждение святыя Твоя соборныя и апостольския Церкве, юже основал еси на камени веры, да врата адовы не одолеют ей, избавляя ю от всякия ереси и от соблазна делающих беззакония, сохраняя ю даже до скончания веков. 

**Д** Аминь.
