**Д** Рцем вси: Господи, помилуй.

Господи вседержителю, принебесне, Боже отец наших, молим ти ся, услыши.

О мире всего мира и единении святых церквей, Господу по молимся.

О спасении и заступлении святейшего отца и архиепископа нашего **(имярек)**, о всем причте и о христолюбивых людех, Господу помолимся.

О оставлении грехов, и прощении прегрешений наших и о избавитися нам от всякия скорби, гнева, беды и нужды, и восстания врагов, Господу помолимся.

День весь совершен, свят, мирен и безгрешен прейти вси у Господа просим. <R>(На это и следующие прошения народ отвечает:</R> Подай, Господи<R>, тогда как на предыдущие —</R> Господи, помилуй<R>.)</R>

Ангела мирна, верна наставника, хранителя душ и телес наших у Господа просим.

Прощения оставления грехов и прегрешений наших у Господа просим.

Добрых и полезных душам нашим, и мира мирови, у Господа просим.

Прочее время жизни нашея в мире и здравии скончати нам, у Господа просим.

Христианския кончины живота нашего, неболезненны, не постыдны и добраго ответа на страшном и трепетнем судищи Христовом просим.

Пресвятую, пречистую, преславную благословенную Владычицу нашу Богородицу и приснодеву Марию, святаго Иоанна, славнаго пророка, предтечу и крестителя, божественныя и всехвальныя апостолы, славныя пророки, и добропобедныя мученики и вся святыя и праведныя помянувше, сами себе и друг друга и весь живот наш Христу Богу предадим.

**Народ на последнее прошение отвечает:** Тебе, Господи. 
