**П** Боже и Отче Господа и Бога и Спаса нашего Иисуса Христа, великоимените Господи, блаженное Естество, независтная Благостыне, всяческих Боже и Владыко, Сый благословенный во веки веков, седяй на Херувимех и прославляемый от Серафим, емуже предстоят тысящи тысящ и тьмы тем ангел и архангел воинства, принесенные убо Тебе дары, даяния, приношения в воню благоухания приими, ихже освятити и совершити сподобил еси, Блаже! Благодатию Христа Твоего и Всесвятаго Твоего Духа, освяти, Владыко, и наши души и телеса и дуси, и прикоснися помышлений, и испытай совести, и отвержи от нас всякое помышление лукавое, всякий помысл срамный, всякую страсть и похоть постыдную, всякое слово неподобное, всякую зависть, и суемудрие, и лицемерие, и всякую лжу, всякое лукавство, всякое искушение житейское, всякое любостяжание, всякое зло, всяку ярость, всякий гнев, всякое злопомнение, всякое оклеветание, всякое сребролюбие и нерадение, всякое движение злое плоти же и духа, чуждое святыни Твоея. 

**Возглас** И сподоби нас, Владыко человеколюбче Господи, со дерзновением неосужденно чистым сердцем, душею просвещенною, непостыдным лицем, освященными усты смети призывати Тебе, иже на небесех святаго Бога Отца, и глаголати:

**Народ поет молитву Господню, а предстоятель в это время продолжает тайно молится:** И не введи нас во искушение, Владыко Господи, но избави нас от лукавого и от дел его и от всякаго оскорбления и козни того, ради имени Твоего святаго, нареченного на нашем смирении. 

**Возглас** Яко Твое есть Царство и сила и слава, Отца и Сына и Святаго Духа, ныне и присно и во веки веков. Аминь.

**После произнесения славословия после** Отче наш **предстоятель подает молящимся мир, диакон говорит** Главы наши Господеви приклоним. **Предстоятель произносит молитву главопреклонения:**
