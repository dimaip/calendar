**Д** Миром Господу помолимся.

Спаси, сохрани и ущедри нас, Боже, Твоею благодатию **(это прошение диакон произносит, обратившись к Царским вратам; первое же и все последующие — обратившись лицом к народу, как это принято при произнесении диконом вообще всех прешений ектеней на литургии ап. Иакова)**.

О свышнем мире и Божием человеколюбии и о спасении душ наших Господу помолимся.

О мире всего мира и единении всех святых Божиих церквей, Господу помолимся.

О святей вселенстей и апостольстей Церкви еже от конец земли даже до конец ея, Господу помолимся.

О спасении и заступлении святейшего отца и архиепископа нашего **(имярек)**, о всем причте и о христолюбивых людех, Господу помолимся.

О благочестивейших и боговенчанных православных царех, всей палате и воинстве их, и о еже с небесе помощи и по беде, Господу помолимся.

О Святем Христа Бога нашего граде, царствующем граде, всяком граде и стране и о иже в православной вере и благочестии Божии живущих в них, о мире и безмятежии их, Господу помолимся.

О плодоносящих и добродеющих во святых Божиих церквах, и поминающих убогих, вдовицы и сироты, странные и в нужде сущыя и о заповедавших нам, яко да помянем их в молитвах, Господу помолимся.

О еже в старости и в немощи сущих, болящих, труждающихся, и от духов нечистых стужаемых, еже от Бога скором исцелении и спасении их, Господу помолимся.

О еже в девстве и чистом подвизе, и в честнем браце пре бывающих, и о еже в горах, вертепах и пропастех земных подвизающихся преподобных отцех и братиях, Господу помолимся.

О плавающих, путешествующих, странных христианех, и о еже в пленении и изгнании, и в темницах и в тяжких рабо тах сущих братиях наших, мирном возвращении коегождого в дом его с радостию Господу помолимся.

О предстоящих и сомолящихся нам в час сей святый и во всякое время отцех же и братиях, тщании, труде и усердии их, Господу помолимся.

И о всякой душе христианстей, скорбящей и озлобленней, милости Божия и помощи требующей, и о обращении заблудших, здравии болящих, освобождении плененных, упокоении преждепочивших отец и братий, Господу помолимся.

О оставлении грехов и прощении согрешений наших, и о еже избавитися нам от всякия скорби, гнева, беды и нужды, и возстания язык, Господу помолимся.

Пространнее о благорастворении воздухов о дождех мирных, росах благих, плодов изобилии, совершенном плодородии и о венце лета, Господу помолимся.

О еже услышану быти молению нашему пред Богом и ниспослатися нам богатым милостем и щедротам Его, Господу помолимся.

Пресвятую, пречистую, преславную благословенную Владычицу нашу Богородицу и приснодеву Марию, святых и блаженных Иоанна, славнаго пророка, предтечу и крестителя, Стефана перводиакона и первомученика, Моисеа, Аарона, Илию, Елисея, Самуила, Даниила, Давида пророки, и вся святыя и праведныя помянем, яко да молитвами и молениями их и предстательствами вси помилованы будем.

О Предлежащих честных и пренебесных, неизреченных, пречистых, славных страшных, ужасных божественных Дарех и о спасении предстоящего и приносящего сия честнаго отца нашего и архиерея **(или иерея, если литургисает иерей) [имя рек]**, Господа Бога молим.

**На последнее прошение ектении народ отвечает троекратным, а на остальные — однократным** Господи, помилуй. **В то время, когда диакон произносит эту ектению, предстоятель произносит молитву, надписанную в чине литургии как «молитва святого Иакова». Эта молитва имеет то же значение, как и «молитва предстоятеля от самом себе» в чинах литургий св. Иоанна Златоуста и св. Василия Великого:**
