**П** Мир всем!

**Н** И духови твоему. 

**Д** Станем добре. Станем благочестне. Станем со страхом Божиим и сокрушением. Вонмем: святое возношение в мире Богу.

**Н** Ми́лость ми́ра, / же́ртву хвале́ния.

**П** И знаменательно одевающая священнодействие покровы гаданий открыв, ясно покажи нам, и умные очи наша необыменного Твоего света исполни, и очистив нищету нашу от всякия скверны плоти и духа, достойны соделай ны страшнаго сего и ужаснаго предстояния, яко преблагоутробен и милостив Бог еси, и Тебе славу воссылаем, Отцу и Сыну и Святому Духу, ныне и присно и во веки веков. 

**Произнеся эту молитву, предстоятель благословляет народ** Любы Бога и Отца, и благодать Господа и Бога и Спаса нашего Иисуса Христа и причастие и дар всесвятаго Твоего Духа буди со всеми вами.

**Н** И со ду́хом твои́м.

**П** Горе́ име́им сердца́.

**Н** И́мамы ко Го́споду.

**П** Благодари́м Го́спода.

**Н** Досто́йно и пра́ведно.
