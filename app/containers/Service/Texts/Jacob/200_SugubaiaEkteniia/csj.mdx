**Д** Рцем вси: Господи, помилуй.

**Н** Господи, помилуй **(на каждое прошение)**.

Господи вседержителю, пренебесне, Боже отец наших, молим ти ся, услыши.

О мире всего мира и единении святых церквей, помолимся.

О спасении и заступлении святейшего отца и архиепископа нашего **(имярек)**, о всем причте и о христолюбибых людех, помолимся.

О еже избавитися нам от всякия скорби, гнева, беды и нужды, пленения, горькия смерти и беззаконий наших помолимся.

О предстоящих людех, ожидающих от Тебя богатыя и великия милости, молим Тя, буди благоутробен и помилуй.

**Здесь предстоятель обращается лицом к народу, знаменует крестом и поизносит:** Спаси, Боже, люди Твоя и благослови достояние Твое, **И только после этого народ отвечает на это прошение ектении однократным** Господи, помилуй<R>. Диакон продолжает:</R>

Призри на мир Твой милостию и щедротами.

Вознеси рог христианский, силою честнаго и животворящего креста, молитвою пресвятыя, благословенныя Владычицы нашея Богородицы, предтечи и апостолов Твоих, и всех святых Твоих, молим Тя, многомилостиве Господи, услыши нас, молящихся Тебе, и помилуй.

**Предстоятель произносит молитву:**

Боже, огласивший ны божественными и спасительными Твоими словесы, просвети души нас, грешных к восприятию преждечтенного, яко да не токмо слышатели явим себе духовных речений, но и творцы деяний благих, содержащия веру нелицемерну, живот незазорен, жительство неукорно, во Христе Иисусе Господе нашем, с Нимже благословен еси, со Всесвятым и Благим и животворящим Твоим Духом, ныне и присно и во веки веков. Ты бо еси благовестие и просвещение, Спас и Страж душ наших, Боже, и единородный Твой Сын, и дух Твой всесвятый, ныне и присно и во веки веков. Аминь.
