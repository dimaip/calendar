### Трисвято́е по О́тче наш

**Ч** Святы́й Бо́же, Святы́й Кре́пкий, Святы́й Безсме́ртный, поми́луй нас **(трижды)**.

**Слава, и ныне.**

Пресвята́я Тро́ице, поми́луй нас; Го́споди, очи́сти грехи́ на́ша; Влады́ко, прости́ беззако́ния на́ша; Святы́й, посети́ и исцели́ не́мощи на́ша, и́мене Твоего́ ра́ди.

Го́споди, поми́луй **(трижды)**. **Слава, и ныне.**

О́тче наш, И́же еси́ на небесе́х!  
Да святи́тся и́мя Твое́,  
да прии́дет Ца́рствие Твое́,  
да бу́дет во́ля Твоя́,  
я́ко на небеси́ и на земли́.  
Хлеб наш насу́щный даждь нам днесь;  
и оста́ви нам до́лги на́ша,  
я́коже и мы оставля́ем должнико́м на́шим;  
и не введи́ нас во искуше́ние,  
но изба́ви нас от лука́ваго.

**П** Я́ко Твое́ есть Ца́рство, и си́ла, и сла́ва,  
Отца́, и Сы́на, и Свята́го Ду́ха,  
ны́не и при́сно, и во ве́ки веко́в.

**Н** Ами́нь.
