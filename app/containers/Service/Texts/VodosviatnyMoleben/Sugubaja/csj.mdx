**Д** Поми́луй нас, Бо́же, по вели́цей ми́лости Твое́й, мо́лим Ти ся, услы́ши и поми́луй.

**Н** Го́споди, поми́луй, **трижды**.

Еще́ мо́лимся о Вели́ком Господи́не и отце́ на́шем, Святе́йшем Патриа́рхе **(имярек)**, и о господи́не на́шем преосвяще́ннейшем митрополи́те **(или** архиепи́скопе, или епи́скопе<R>) (имя рек)</R>, и о всей во Христе́ бра́тии на́шей.

Еще́ мо́лимся о Богохрани́мей стране́ на́шей, власте́х и во́инстве ея́, да ти́хое и безмо́лвное житие́ поживе́м во вся́ком благоче́стии и чистоте́.

Еще́ мо́лимся о ми́лости, жи́зни, ми́ре, здра́вии, спасе́нии, посеще́нии, проще́нии и оставле́нии грехо́в рабо́в Бо́жиих, **(имярек, и помина́ет и́хже хо́щет)** и всех правосла́вных христиа́н.

Еще́ мо́лимся о е́же сохрани́тися гра́ду сему́  **(или** ве́си сей**)**, и свято́му хра́му сему́ **(аще же во обители:** святе́й оби́тели сей**)**, и вся́кому гра́ду и стране́, от гла́да, губи́тельства, тру́са, пото́па, огня́, меча́, наше́ствия иноплеме́нников и междоусо́бныя бра́ни; о е́же ми́лостиву и благоуве́тливу бы́ти благо́му и человеколюби́вому Бо́гу на́шему, отврати́ти вся́кий гнев на ны дви́жимый, и изба́вити ны от належа́щаго и пра́веднаго Своего́ преще́ния и поми́ловати ны.

**Н** Го́споди, поми́луй, **40**.

**[**Еще́ мо́лимся и о е́же услы́шати Го́споду Бо́гу глас моле́ния нас, гре́шных, и поми́ловати нас.

**Н** Го́споди, поми́луй, <R>трижды</R>.<R>]</R>
